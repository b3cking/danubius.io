---
layout: page
title: Rólunk
permalink: /rolunk/
---

{% include image.html src="/images/danubius-informatika.jpg" alt="Danubius logó" %}

A **Danubiusban** magas minőségű, teljes körű szoftverfejlesztéssel és -szállítással, valamint az ezekhez kapcsolódó támogatási megoldásokkal foglalkozunk több mint tíz éve. Ügyfeleink között hazai pénzügyi szolgáltatók (bankok, biztosítók) mellett külföldi cégek és startupok is megtalálhatóak változatos üzleti fókusszal, legyen az akár oktatás, környezetvédelem vagy média.

Több mint hatvanan dolgozunk a csapatban jelenleg, de további projektek miatt folyamatosan bővülünk. Olyan kollégát keresünk, aki ugyanazokat az értékeket érzi és vallja sajátjának, mint ami minket is jellemez.

## Értékeink

**Profizmus** – Az ügyfeleinket a legmagasabb színvonalon szolgáljuk ki, igényeiket megértve, olykor kezüket fogva, vezetve, hogy pontosan oda érkezzenek meg a technológiai segítséggel, ahova szeretnének. Csapaton belül is ezt a minőséget képviseljük.

**Értékteremtés** – A mérnöki munka részét képezi a kompromisszumok megkötése a *minőség-pénz-idő* háromszögben, de mindig arra törekszünk, hogy a végeredmény a lehető legtöbb tényleges, ügyfél által elvárt eredményt hozza.

**Proaktivitás** – Nem a pozíciók nevében hiszünk, hanem abban, hogy címtől függetlenül lehet és kell is a megoldásra törekedni. Minden jobbító ötletnek és javaslatnak örülünk, mindegy, hogy az honnan érkezett.

**Mentor-kultúra** – A fejlődés kapcsán hiszünk a kezdetektől aktívan használt *mentoring* lehetőségeiben, a mentor-mentorált kapcsolatban, ahol a felek kölcsönösen tanulhatnak egymástól.

**Fejlődni akarás** – Aki nem tanul, lemarad. Képzésekkel, belső oktatásokkal, lehetőségekkel biztosítjuk a naprakész tudást, de az igénynek benned kell megszületnie, ezt a mentalitást keressük.

**Becsületesség** – A pozitívumokért és a hibákért is felelősséggel tartozunk, a munkánkat és annak következményeit minden körülmények között vállaljuk, ha arra van szükség megünnepeljük, ha pedig tanulnunk kell belőle, akkor levonjuk a megfelelő konzekvenciákat.

**Őszinteség** – Egy nyílt és biztonságos kultúrában hiszünk, és ezt építjük, ahol a problémákról és a nehézségekről is lehet őszintén beszélni.

**Megbecsülés** – A tudást, a javító szándékot, a fejlődni akarást becsüljük és minden erőnkkel támogatjuk. A kollégáink a legnagyobb értékeink és erősségeink, és ennek megfelelően gondolunk rájuk.

{% include image.html src="/images/mentoring1.jpg" alt="Team on the roof" %}

## Mit csinálsz majd az első hetekben, miután megérkeztél hozzánk?

Készülünk az érkezésedre, várunk téged, hiszen veled szeretnénk dolgozni. Segítjük a beilleszkedésedet, ezért bemutatunk a csapatnak, hogy azonnali kapcsolódási pontokat szerezhess. Beállítod a projekthez szükséges fejlesztői és konfigurációs környezetet, hozzáférést kapsz a kódbázishoz és egyéb, fejlesztéshez használt rendszerekhez (cloud, feladat menedzsment, CI/CD, stb.), megismered a folyamatokat – nagyon hamar bekapcsolódsz a csapat napi munkájába. Agilis módszertan szerint dolgozunk, részt veszel a ceremóniákon (daily standup, planning, grooming, review, retro). Tervezési és megvalósítási feladatokat kapsz és viszel végig.

## Mire számíthatsz tőlünk?

- Rugalmas munkaidőre. A csapatok törzsideje 10:00 és 16:00 között van, ekkor kell elérhetőnek lenned az irodából vagy otthonról, a home office közel 100%-ban támogatott, de időnként a kisebb csapatok szoktak közös irodai napokat tartani.
- Folyamatos figyelemre.
- Modernitásra akár módszertanok tekintetében (agilis, mob programming), akár technológiai téren.
- Kimagaslóan szép és rendezett, tetőteraszos irodára a Duna-parton (Budapest), sok munka mellett szervezett szabadidős tevékenységre (opcionális), gyümölcsökre, finomságokra.
- Modern munkakörnyezetre.
- Továbblépési lehetőségre, amit a belsős karrier utak biztosítanak. Hosszú távra keresünk kollégát, ezért invesztálunk abba, hogy a legjobb jelölteket találjuk meg.
- Versenyképes (tényleg normális, szakértelmednek, tapasztalatodnak megfelelő) fizetésre.

## Még több információ rólunk

- [Ebben a podcast adásban](https://techergok.danubius.io/hello-danubius/) egy beszélgetést hallgathatsz meg a Danubius Informatika vezetőivel, illetve más epizódokban [további vendégekkel](https://techergok.danubius.io/).
- Nemrég indítottuk a [tech blogunkat](https://danubius.io/), de van saját [honlapunk](https://danubiusinfo.hu/) is.
- Elérhetőek vagyunk [Facebookon](https://www.facebook.com/danubiusinfo), [Linkedinen](https://linkedin.com/company/danubius-informatika) és [Instragramon](https://www.instagram.com/danubiusinfo/) is.
